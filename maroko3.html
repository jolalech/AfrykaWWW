<!DOCTYPE html>
<html lang="pl">
<head>
	<title>Dolina rzeki Draa i Dades</title>
	<meta charset="utf-8">
	<meta name="viewport" content="width=device-width, initial-scale=1">
	<link rel="stylesheet" href="css/maroko3_style.css">

</head>
<body>
	<div class="navbar">
		<div class="navbar-menu">
			<ul class="navbar-menu-ul">
				<li><a href="index.html" class="button">Home</a></li>
				<li><a href="about.html" class="button">About</a></li>
				<li><a href="galeria.html" class="button">Gallery</a></li>      
			</ul>
		</div>
		<div class="navbar-logo"></div>
	</div>


	<div class="center">

		<div class="center-h1">
			<h1>DOLINA RZEKI DRAA I DADES</h1>
		</div>

		<div class="center-p">
			<p>
				W miejscu, w którym łączą się dwie wspaniałe rzeczne doliny: <b><i>Draa i Dades</i></b> leży urocze prowincjonalne miasto <b><i>Ouarzazate</i></b>, wypełnione czerwonoróżową zabudową, zamieszkane w większości przez <b><i>Berberów</i></b>.
			</p>
			<p>
				Od wieków jest ważnym punktem na szlaku handlowym, którym karawany z <b><i>Sahary</i></b> kierowały się do Fezu i Marrakeszu.Turystów przyciąga widniejącymi na północy najwyższymi partiami Atlasu Wysokiego, pustynnymi krajobrazami i znanymi studiami filmowymi. Miasto leży na progu Sahary na wysokości 1160 m npm w sąsiedztwie gajów palmowych. 
			</p>
			<p>
				Ouarzazate nazywane jest <i>"miastem tysiąca kazb"</i>. Do najokazalszych należy <b><i>kazba Taourirt</i></b>, zaś poza miastem znajduje się <b><i>ksar Ait Ben Haddou</i></b>, jeden z najstarszych i najładniejszych na świecie przykładów osad obronnych usytuowany na stromym zboczu, ponad doliną rzeki. Ten zabytek saharyjskiej architektury trafił na listę UNESCO. W pobliżu usytuowane są również słynne <b><i>studia Atlas Film Corporation</i></b>.
			</p>	
			<p>
				Na wschodzie, najdłuższa marokańska rzeka Draa tworzy wspaniałą dolinę z pióropuszami palm, polami uprawnymi i wielkąilością kazb. Niedaleko w <b><i>Kalaat M'Gouna</i></b> uprawia się na wielką skalę słynne marokańskie róże dla przemysłu perfumeryjnego, okolica słynie też z przepysznych daktyli.
			</p>
			<p>
				Druga z rzek tworzy ciekawy <b><i>wąwóz rzeki Dades</i></b>, natomiast nieopodal leży oaza nad rzeką <b><i> Todra</i></b>. Trudno oddać słowami piękno okolicy, gdzie miasteczko <b><i>Tinghir</i></b> powstało na tarasach a głębokie jary schodzą stromo, nawet do 300 m w dół tworząc bezdenny <b><i>wąwóz Todry</i></b>.
			</p>	
			<p>
				Jednym z najładniejszych miast na południu Maroka jest <b><i>Zagora</i></b>, pełna karminowych bugenwilli, różowych oleandrów, zielonych pióropuszy palm. Była kiedyś ostatnią oazą na szlaku karawan wędrujących przez pustynię aż do Timbuktu.
			</p>	
		</div>


		<img class="center-foto" src="css/img/ksar.jpg">


	</div>	


	<footer class="footer">
		<div class="text-center container">
			<span class="text-muted">made by Jolanta Lech</span>
		</div>
	</footer>


	<script src="js/scripts.js"></script>

	
</body>
</html>
